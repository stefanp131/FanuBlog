<div ng-controller="post1-ctrl">
    <h1 class="text-center">Poezii</h1>
    <p class="jumbotron text-justify">
        <br/><b>Poezii</b>
        <br />
        <br/>Altă matematică
        <br/>Noi ştim că unu ori unu fac unu,
        <br/>dar un inorog ori o pară
        <br/>nu ştim cât face.
        <br/>Ştim că cinci fără patru fac unu,
        <br/>dar un nor fără o corabie
        <br/>nu ştim cât face.
        <br/>Ştim, noi ştim că opt
        <br/>împărţit la opt fac unu,
        <br/>dar un munte împărţit la o capră
        <br/>nu ştim cât face.
        <br/>Ştim că unu plus unu fac doi,
        <br/>dar eu şi cu tine,
        <br/>nu Ştim, vai, nu ştim cât facem.
        <br/>
        <br />
        <br/>Ah, dar o plapumă
        <br/>înmulţită cu un iepure
        <br/>face o roscovană, desigur,
        <br/>o varză împărţită la un steag
        <br/>fac un porc,
        <br/>un cal fără un tramvai
        <br/>face un înger,
        <br/>o conopidă plus un ou,
        <br/>face un astragal…
        <br/>
        <br />
        <br/>Numai tu şi cu mine
        <br/>înmultiţi şi împărţiţi
        <br/>adunaţi şi scăzuţi
        <br/>rămânem aceiaşi…
        <br/>
        <br />
        <br/>Pieri din mintea mea!
        <br/>Revino-mi în inimă!
        <br/>
        <br />
        <br/><b>Lecția despre cub</b>
        <br />
        <br />
        <br/>Se ia o bucată de piatră,
        <br/>se ciopleşte cu o daltă de sânge,
        <br/>se lustruieşte cu ochiul lui Homer,
        <br/>se răzuieşte cu raze
        <br/>până cubul iese perfect.
        <br/>După aceea se sărută de numărate ori cubul
        <br/>cu gura ta, cu gura altora
        <br/>şi mai ales cu gura infantei.
        <br/>După aceea se ia un ciocan
        <br/>şi brusc se fărâmă un colţ de-al cubului.
        <br/>Toţi, dar absolut toţi zice-vor:
        <br/>– Ce cub perfect ar fi fost acesta
        <br/>de n-ar fi avut un colţ sfărâmat!        
        <br/>
        <br/>
        <br/><b>Lumina</b>
        <br />
        <br/>Lumina ce-o simt
        <br/>năvălindu-mi în piept când te vad,
        <br/>oare nu e un strop din lumina
        <br/>creată în ziua dintâi,
        <br/>din lumina aceea-nsetată adânc de viaţă?
        <br/>
        <br />
        <br/>Nimicul zăcea-n agonie
        <br/>când singur plutea-ntuneric şi dat-a
        <br/>un semn Nepătrunsul:
        <br/>“Să fie lumină!”
        <br/>
        <br />
        <br/>O mare
        <br/>şi-un vifor nebun de lumină
        <br/>facutu-s-a-n clipa:
        <br/>o sete era de pacate, de-aventuri, de doruri, de patimi,
        <br/>o sete de lume şi soare.
        <br/>
        <br />
        <br/>Dar unde-a pierit orbitoarea
        <br/>lumină de-atunci – cine ştie?
        <br/>
        <br/>Lumina ce-o simt năvălindu-mi
        <br/>în piept când te vad – minunato,
        <br/>e poate ca ultimul strop
        <br/>din lumina creată în ziua dintâi.        
        <br/>
        <br/>
        <br/><b>De mână cu marele orb</b>
        <br />
        <br/>Îl duc de mână prin păduri.
        <br/>Prin ţară lăsămîn urma nostră ghicitori.
        <br/>Din când în când ne odihnim în drum.
        <br/>Din vânăta şi mocirloasa iarbă
        <br/>melci jilavi i se urcă-n barbă.
        <br/>
        <br />
        <br/>Zic : Tată, mersul sorilor e bun.
        <br/>El tace – pentru că-i e frică de cuvinte.
        <br/>El tace  fiindcă orice vorbă la el se schimbă-n faptă.
        <br/>
        <br />
        <br/>Subt bolta aspră de stejar
        <br/>Tânţari îi fac o aureolă peste cap.
        <br/>Şi iar plecăm.
        <br/>De ce a tresărit ?
        <br/>Tată orb, fii liniştit, în jur nu e nimic.
        <br/>Doar sus o stea
        <br/>de cerul ei c-o lacrimă de aur se desparte.
        <br/>
        <br />
        <br/>Subt frunze nalte mergem mai departe, tot mai departe.
        <br/>Dihănii negre
        <br/>ne adulmecă din urmă
        <br/>şi blânde mâncă ţărna
        <br/>unde am călcat şi unde-am stat.
    </p>
</div>